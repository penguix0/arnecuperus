---
title: "Robot voor Noldus"
date: 2021-07-18
author: Arne Cuperus

cover:
    image: "robot.png"
    alt: "Foto van de robot"
    caption: "Foto van de robot"
    relative: false # To use relative path for cover image, used in hugo Page-bundles
---
Het laatste project van mijn vierde jaar op Het Streek betrof een opdracht voor Noldus IT. Noldus IT is een wereldwijd opererend bedrijf dat gedragssoftware ontwikkelt voor diverse ondernemingen. Met deze software kunnen bedrijven het gedrag van zowel dieren als mensen meten met behulp van een tracker. Dit is bijzonder nuttig, omdat deze informatie inzicht kan verschaffen in het gedrag van bijvoorbeeld dieren, en kan helpen vaststellen of ze gezond of ziek zijn.

Onze opdrachtgevers voor dit project waren Kevin Ike en Lesley Vedder, die ons de opdracht gaven om een robot te bouwen en deze te programmeren. Met behulp van deze robot konden zij het Tracklab-systeem testen om te zien hoe goed het gedrag herkent en of het de afstand die het dier aflegt correct meet. Het meten van het gedrag gebeurt met behulp van een tracker. Tracklab, het systeem dat deze tracker volgt, maakt gebruik van radiogolven om de oriÃ«ntatie en beweging van de tracker te observeren.

Wat dit project bijzonder maakte, was de nauwe communicatie die we hadden met onze opdrachtgevers. Om de twee weken gingen we naar hen toe om de voortgang van de afgelopen twee weken te bespreken.

Voor de bouw van de robot maakten we gebruik van Lego Mindstorms, een uitgebreid pakket waarmee je robots kunt bouwen. Ik was verantwoordelijk voor de software, terwijl de rest van het team de hardware verzorgde. Naast het programmeren van de robot, maakte ik ook een tracingprogramma in Python. Dit programma gebruikte de acceleromter, het kompas en de ultrasone sensor om een kaart te tekenen van de locatie van de robot. Het programma gaf ook andere statistieken weer, zoals de afstand die de robot had afgelegd en zijn huidige locatie.